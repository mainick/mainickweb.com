---
title: 'Arricchisci il tuo sito: widget per migliorare l aspetto'
date: '2008-09-05T11:34:30+01:00'
status: publish
permalink: /arricchisci-il-tuo-sito-widget-per-migliorare-l-aspetto
author: 'Maico Orazio'
excerpt: ''
type: post
id: 33
images: /static/images/posts/widget.jpg
category:
  - 'Applicazioni Online'
tag:
  - snippets
  - widgets
  - webapp
  - favicon
  - ribbon
post_format: []
---

![widget](/static/images/posts/widget.jpg 'widget')

C’è chi li chiama [Widget](http://it.wikipedia.org/wiki/Widget 'Widget - Wikipedia') e chi li conosce come snippets o plugin ma, al di là delle diatribe lessicali, non sono altro piccoli oggetti inseribili in un sito web, senza nessuna difficoltà, in pochi istanti, allo scopo di renderne più “ricco” il contenuto. Possono essere applicazioni Flash, DHTML, Ajax o altro ancora, ma fanno tutti indistintamente leva sugli stessi due fattori: da una parte la **facilità d’uso**, dall’altra la possibilità di offrire agli utenti **servizi utili**, graziosi o semplicemente simpatici.

In rete se ne trovano davvero tanti, dal nuovissimo _Google Talk chatback badge_, che permette ai visitatori di un sito di dialogare in diretta con l’autore, a traduttori on line, orologi, calcolatrici e strumenti di social networking. Il panorama è vario: basta copiare una **porzione di codice** all’interno delle proprie pagine Web. Poi, eventualmente, giocando coi fogli di stile, si può modificare la resa grafica dell’oggetto.

## Ribbon personalizzati

[![Ribbon](/static/images/posts/ribbon.jpg 'ribbon')](http://www.websiteribbon.com 'WebsiteRibbon.com')

Il _ribbon_ è la barretta trasversale che compare nell’angolo in alto a destra o a sinistra in moltissimi siti per evidenziare un evento. [**Website Ribbon Generator**](http://www.websiteribbon.com 'Website Ribbon Generator') è un servizio che consente di crearli al volo scegliendo un testo da mostrare, un link opzionale, font, colore del testo e una tra le venti differenti tipologie di ribbon disponibili. Una volta impostate le preferenze, basta cliccare sul pulsante _Generate_, copiare il codice ottenuto e incollarlo all’interno del proprio sito.

## Favicon per tutti

[![Favicon](/static/images/posts/favicon.jpg 'favicon')](http://www.favicon.cc 'Favicon.cc')

Una [favicon](http://it.wikipedia.org/wiki/Favicon 'Favicon - Wikipedia') è l’iconcina che compare nella barra di navigazione nei più moderni browser. Per crearne una basta collegarsi ad un sito, come [**Favicon.cc**](http://www.favicon.cc/ 'Favicon Generator'), caricare l’immagine da usare come icona e generare la favicon.

Favicon.cc, inoltre, mette a disposizione dei propri utenti un color picker per determinare il colore di sfondo e un’area di preview per valuta l’effetto grafico prima di salvare.

Se hai trovato questo articolo interessante **[iscriviti al feed](/feed.xml 'Iscrivit al feed di MaiNick Web')**, così leggere il prossimo articolo sui Widget direttamente dal tuo computer e seguire tutti gli altri miei post.
